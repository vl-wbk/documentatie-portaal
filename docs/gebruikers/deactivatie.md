# Deactiveren en heractiveren van accounts bij schending van gebruikersvoorwaarden

We vinden het belangrijk dat het Vlaams Woordenboek een veilige, open en prettige plek is voor iedereen. 
In dit deel van de handleiding leggen we duidelijk uit wat er gebeurt als iemand de gebruikersvoorwaarden schendt.
Je leest ook hoe je je account weer kunt terugkrijgen als het (tijdelijk) is gedeactiveerd. 

Of je nu per ongeluk iets fout hebt gedaan of er sprake is van een misverstand, we zorgen voor een duidelijke communicatielijn en eerlijke, transparante procedures. 

## Wanneer wordt een account gedeactiveerd? 

Wanneer een gebruiker zich niet houdt aan de gebruikersvoorwaarden, kunnen we besluiten het account tijdelijk of permanent te deactiveren. 
Dit doen we om de veiligheid, integriteit en het wederzijds respect op ons platform te waarborgen. 
De beslissing om een account te deactiveren nemen we zorgvuldig en op basis van duidelijke criteria. 
In de volgende secties leggen we uit waarom, wanneer en hoe een account gedeactiveerd kan worden.

### Redenen voor deactivering. 

Je account kan (tijdelijk of permanent) worden gedeactiveerd als jij je niet aan de gebruikersvoorwaarden houdt. 
Voorbeelden hiervan zijn: 

- Het plaatsen van aanstootgevende, gewelddadige of discriminerende inhoud buiten de context van een woordenboekartikel. 
- Het lastigvallen, intimideren of bedreigen van andere gebruikers. 
- Spam of ongewenste reclame verspreiden via het meldings-, suggestie- of feedbackformulier. 
- Inbreuk maken op auteursrechten of gebruik maken van andermans creatief werk zonder toestemming. 
- Zich voordoen als iemand anders of misleiding van andere gebruikers. 
- Pogingen tot hacking of ongewenst manipuleren van de website. 
- Elke andere handeling die in strijd is met onze regels of de veiligheid van anderen schaadt. 

We nemen deze zaken serieus, omdat ze de ervaring van andere gebruikers beïnvloeden. 

### Hoe verloopt de deactiveringsprocedure? 

#### 1. Melding of schade 

Overtredingen kunnen worden gemeld door andere gebruikers of automatisch worden opgespoord. Daarnaast controleren beheerders op willekeurige tijdstippen op misbruik. 

#### 2. Onderzoek omtrent de inbreuk 

We onderzoeken elke melding zorgvuldig en beslissen op basis daarvan of de mogelijkse overtreding(en) ernstig genoeg zijn voor een deactivatie van het account in kwestie. 

#### 3. Waarschuwing (indien van toepassing)

Bij een lichte of eerste overtreding krijg je meestal eerst een waarschuwing in de vorm van een deactivatie van slechts enkele dagen. 

### 4. Deactivering 

Bij herhaalde of ernstige overtredingen schakelen we je account uit voor meerdere weken of kunnen we besluiten dat het account verwijderd wordt. 

### Wat zijn de gevolgen van een deactivering? 

Als je account is gedeactiveerd: 

- Kun je niet meer inloggen of deelnemen aan de community binnen het platform van het Vlaams Woordenboek. 
- Kunnen eerder geplaatste berichten en/of inhoud van jou worden verwijderd. 
- In ernstige gevallen kan verdere actie volgen, bijvoorbeeld juridische stappen. 

We nemen deze stappen weloverwogen en zorgen altijd voor een goede onderbouwing. 

## Kan mijn account worden hersteld? 

Ja, in sommige gevallen kunnen we een gedactiveerd account opnieuw activeren. We leggen hieronder uit in welke gevallen dat mogelijk is en wat je ervoor moet doen. 

### Wanneer is heractivering mogelijk? 

We bekijken een heractivering van je account als je voldoet aan minstens een van de volgende criteria:

- Het gaat om een lichte of eerste overtreding.
- Je denkt dat je account onterecht is gedeactiveerd (bijvoorbeeld een misverstand of fout in ons systeem) en je kunt dat aantonen of beargumenteren. 
- Je erkent de overtreding, toont begrip, en geeft aan dat je de regels voortaan zult naleven. 

### Hoe werkt het heractiveringsproces? 

#### 1. Een verzoek indienen

Stuur een e-mail of gebruik het contactformulier met je gebruikersnaam, een korte uitleg van de situatie, en waarom je vindt dat je account moet worden hersteld.

#### 2. Beoordeling door ons team van beheerders 

Moderators en beheerders bekijken je verzoek zorgvuldig en geven je binnen een redelijk termijn uitsluitsel omtrent de genomen beslissing. 

#### 3. Reactivering (indien goedgekeurd)

Als we je verzoek goedkeuren, activeren we je account opnieuw. 
Let wel, in sommige gevallen stellen we voorwaarden, zoals het volgen van richtlijnen of het erkennen van de gebruikersvoorwaarden. 

#### 4. Terugkoppeling 

Je krijgt een duidelijke e-mail met het resultaat en instructies indien nodig. 

### Wat moet je verder weten? 

- **Lees de gebruikersvoorwaarden goed door.** Je vindt ze [hier]() op onze website. 
- **Iedereen is verantwoordelijk voor zijn of haar gedrag op het platform (Vlaams Woordenboek)**
- **Herhaalde of ernstige overtredingen kunnen leiden tot definitieve uitsluiting.**
- **De beslissing van de beheerders is in principe bindend,** maar we staan altijd open voor heldere argumentatie en constructieve feedback.

## Hulp of vragen? 

Heb je vragen over deze procedures? Of wil je je situatie toelichten? Neem dan gerust contact op met ons ondersteuningsteam via [e-mail] of het contactformulier op de website.

We staan klaar om je te helpen — ook als er iets is misgegaan.
