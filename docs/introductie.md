---
outline: deep
---

# Introductie

Welkom bij het documentatieportaal van het Vlaams Woordenboek

Het Vlaams Woordenboek is een digitaal platform dat zich richt op het verzamelen en documenteren van Vlaamse woorden, uitdrukkingen en zegswijzen. 
Het is een open en dynamisch project waarbij taalgebruikers actief bijdragen aan de verrijking en het behoud van de Nederlandse taal in Vlaanderen. 
Het woordenboek biedt een uniek inzicht in de taalvarianten die in Vlaanderen en de omringende regio's worden gesproken. 

## Over het project

Het Vlaams Woordenboek werd opgericht met als doel een centrale en toegankelijke bron te creeren voor Vlaamse taaluitingen die vaak niet in standaardwoordenboeken terug te vinden zijn. 
Het project wordt gedragen door een actieve gemeenschap van taalenthousiastelingen die woorden en betekenissen verzamelen, bewerken en onderhouden.

Dit woordenboek onderscheidt zich door zijn open karakter: iedereen kan bijdragen en helpen bij het uitbreiden en verbeteren van de verzameling woorden en uitdrukkingen. 
Door samen te werken bouwen we een rijke en veelzijdige databank van het taalgebruik in Vlaanderen. 

## Wat vind je hier? 

In dit documentatieportaal vind je uitgebreide informatie over de volgende onderwerpen: 

- **Gebruik van het Vlaams Woordenboek:** Hoe je woorden kunt opzoeken, toevoegen en of bewerken. 
- **Bijdragen en richtlijnen:** Hoe je zelf nieuwe woorden en uitdrukkingen kunt toevoegen en welke richtlijnen je moet volgen om de kwaliteit te waarborgen. 
- **Beheer en moderatie:** Hoe het woordenboek wordt onderhouden en hoe redacteurs bijdragen aan de betrouwbaarheid van de inhoud. 
- **Technische werking:** Informatie over de technologie achter het Vlaams Woordenboek en hoe de zoekfunctionaliteit en database zijn opgebouwd. 
- **Veelgestelde vragen (FAQ):** Antwoorden op de meest voorkomende vragen over het gebruik en de werking van het woordenboek. 

## Waarom meedoen? 

De Vlaamse taal evolueert voortdurend. Er is de natuurlijke variatie tussen verschillende regio's; daarnaast is er een voortdurende wisselwerking tussen actualiteit, taaltrends en taalgebruik.
Door bij te dragen aan het Vlaams Woordenboek help je mee aan het vastleggen en het documenteren van deze variatie en evolutie. 
Of je nu een liefhebber bent van taal, een onderzoeker, of gewoon wilt bijdragen aan een nuttig online project, jouw inbreng in waardevol!

## Hoe kan ik bijdragen? 

Er zijn verschillende manieren waarop je kunt bijdragen aan het Vlaams Woordenboek:

### Nieuwe woorden en uitdrukkingen toevoegen

Ken je een woord dat of uitdrukking die nog niet in het woordenboek staat? Doe een suggestie en help de database uitbreiden! Let er wel op dat je een duidelijke definitie, voldoende informatie en liefst ook een voorbeeldzin toevoegt. Is de voorbeeldzin een citaat uit een kranten- of tijdschriftartikel? Vermeld dan ook de bron en de datum.

### Betekenissen verduidelijken of aanvullen

Sommige woorden hebben meerdere betekenissen of nuances. Als je merkt dat een definitie onvolledig of onduidelijk is, kun je die via een suggestie uitbreiden of verduidelijken. 
Je kunt ook extra voorbeeldzinnen aan bestaande artikelen voorstellen om de betekenis te verduidelijken.

### Voorstellen doen voor verbeteringen en correcties

Het Vlaams Woordenboek wordt voortdurend bijgewerkt en verbeterd. Zie je een fout in spelling, grammatica of uitleg? Meld het en draag bij aan de nauwkeurigheid van het woordenboek.

### Meehelpen met moderatie en kwaliteitsbewaking

Het woordenboek wordt beheerd door een groep redacteuren en eindredacteuren die bijdragen beoordelen en controleren. 
Wil je helpen met het nakijken van inzendingen en zorgen voor de kwaliteit en betrouwbaarheid van de inhoud? Meld je aan als redacteur en draag zo bij aan een betrouwbare bron voor Vlaamse taal.

## Vragen of feedback? 

Heb je vragen of suggesties? Neem contact met ons op via de communityforums of stuur een bericht via het contactformulier. 
Samen zorgen we ervoor dat het Vlaams Woordenboek een waardevolle en betrouwbare bron blijft voor iedereen die ge√Ønteresseerd is in de Vlaamse taal.

Veel plezier met het ontdekken en verrijken van het Vlaams Woordenboek!
