# Artikelen 

Deze pagina geeft een overizcht van de richtlijnen en systemen die we gebruiken bij het samenstellen van de artikels in het Vlaams woordenboek. 
Om transparant en consistent te werken, gebruiken we vaste richtlijnen voor het opstellen, evalueren en bijhouden van woordenboekartikels. Op deze pagina vind je een overzicht van de belangrijkste documenten en systemen die we hanteren. Elk onderdeel heeft een aparte toelichtingspagina waarin je meer details vindt.

Deze documentatie is bedoeld voor bijdragers, redacteurs en geÃ¯nteresseerde gebruikers die inzicht willen in hoe artikels tot stand komen en onderhouden worden.

## Bronvermeldingcriteria 

Om de betrouwbaarheid van onze artikels te garanderen, werken we met duidelijke afspraken rond bronvermelding. Niet elke bron is evenwaardig, en daarom maken we een onderscheid tussen:

- **Primaire bronnen:** eigen observaties van taalgebrui, gesproken taal, en lokale dialectvormen. 
- **Secundaire bronnen:** geschreven bronnen zoals kranten, boeken, tijdschriften, blogs, sociale media en bestaande woordenboeken.
- **Digitale taalbronnen:** online corpora, taalbanken, en lexicale databanken. 

Deze sectie legt uit wanneer een bron als voldoende wordt beschouwd om een betekenis of gebruik te staven, hoe bronvermeldingen genoteerd worden, en hoe we omgaan met anekdotische of informele bronverwijzingen.

ðŸ“„ *Lees verder: [Bronvermeldingcriteria](/artikelen/richtlijn-bronvermelding)*

## Levenscyclus van een Artikel 

Elk woordenboekartikel is onderhevig aan verandering. Woorden kunnen aan betekenis winnen of verliezen, en het gebruik ervan kan verschuiven in de tijd. 
Daarom gebruiken we een levenscyclusmodel dat de verschiillende stadia van een artikel beschrijft. 

Deze sectie beschrijft hoe een artikel van de ene fase naar de andere kan evolueren, en welke rol gebruikers hierin kunnen spelen. 

ðŸ“„ *Lees verder: [Levenscyclus van een artikel](/artikelen/levenscyclus)*

## Labelsysteem 

Om de context van een woord correct te begrijpen, werken we met een labelstructuur.
Labels geven extra informatie over onder andere: 

- **Regio:** (bijv. *West-vlaams, Limburgs*)
- **Taalregister:** (bijv. *informeel, vulgair, archaÃ¯sch*)
- **Gebruik:** (bijv. *frequent, zeldzaam, gelegenheidsvorm*)

In deze sectie leggen we uit welke labels we gebruiken, hoe ze worden toegekend, en hoe ze gebruikers helpen bij het interpreteren van betekenis en gebruikscontext.

ðŸ“„ *Lees verder: [Labelsysteem](/artikelen/labelsysteem)*

## Opnamecriteria 

Niet elk Vlaams woord komt automatisch in het woordenboek. Er gelden duidelijke voorwaarden voor opname. 
In deze richtlijn leggen we uit op basis waarvan een woord, uitdrukking of betekenis wordt opgenomen, waaronder:

- **Gebruik in Vlaanderen:** het woord wordt effectief gebruikt in het dagelijkse taalverkeer.
- **Onderscheidend karakter:** het woord heeft een betekenis, vorm of gebruik dat afwijkt van het standaardnederlands.
- **Brononderbouwing:** het gebruik kan worden aangetoond via minstens twee betrouwbare en onafhankelijke bronnen, of via breed gedragen mondelinge bevestiging.
- **Taalrelevantie:** Het woord is sociaal, cultureel of historisch betekenisvol.

ðŸ“„ *Lees verder: [Opnamecriteria](/artikelen/opname-richtlijn)*

## Vragen of opmerkingen 

Gebruikers kunnen bijdragen aan artikels, suggesties doen of fouten melden. Elk voorstel wordt geÃ«valueerd volgens de bovenstaande criteria en richtlijnen. Zo zorgen we samen voor een kwaliteitsvol, levend en representatief woordenboek van het Vlaamse Nederlands.