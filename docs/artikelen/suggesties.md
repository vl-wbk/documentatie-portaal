# Artikel suggesties 

Alle gebruikers, anonieme en geregistreerde, kunnen een nieuw woord, nieuwe woordcombinatie of uitdrukking voorstellen voor het Vlaams Woordenboek. 
Daarvoor gebruik je de knop ‘suggestie indienen’. Een suggestie wordt nooit meteen gepubliceerd. 
Die wordt eerst bewerkt door een redacteur en daarna beoordeeld door een eindredacteur. Als die laatste op ‘publiceren’ klikt, komt je suggestie online.

# Inhoudstafel 

[[toc]]

## Hoe dien ik een suggestie in?

Als je een idee hebt voor een nieuw artikel in het Vlaams Woordenboek, kun je een suggestie indienen. 
Controleer wel eerst even of je suggestie er niet toch al in staat.
Je hebt echt een nieuw voorstel? Klik dan op de groene knop ‘suggestie indienen’ rechtsboven. Je komt dan bij het suggestieformulier terecht.

### De volgende velden in het suggestieformulier zijn verplicht

#### Jouw suggestie (woord, combinatie, uitdrukking)

De ingang die je wil voorstellen als nieuw artikel voor het Vlaams Woordenboek. 
Dat kan een woord zijn (‘goesting’), een woordcombinatie (‘zijn goesting doen’) of een uitdrukking (‘goesting of geen goesting’). 
Dit verschijnt als titel bovenaan het artikel. Zie ook ‘opname richtlijn’.

#### Beschrijving

De betekenis van de voorgestelde ingang. Beschrijf die zo precies mogelijk, maar geef geen voorbeelden. 
Die zijn voor een ander vak bestemd. Je kunt hier wel verwijzingen naar bronnen als Van Dale, Team Taaladvies en Typisch Vlaams opnemen, zeker als die een label als BN of ‘informeel’ of iets dergelijks geven.

#### Regio

De standaardregio zou ‘Gans Vlaanderen’ moeten zijn. Alleen als je weet dat je suggestie maar in een bepaalde regio of regio’s voorkomt, kun je voor andere regio’s kiezen. Je kunt er meer dan één selecteren. Hou voor ogen dat het Vlaams Woordenboek géén dialectwoordenboek is. Je mag dialectwoorden opnemen, maar er zijn beperkingen (zie opname richtlijn). 

Als je niet weet waar een woord, combinatie of uitdrukking gebruikelijk is, kies dan ‘onbekend’.

#### Voorbeelden 

Voeg minstens één voorbeeldzin toe waarin de betekenis van je suggestie duidelijk geïllustreerd wordt, het liefst uit een bestaande (online) bron. Vermeld die bron kort, maar zonder actieve link. (Zie richtlijn bronvermelding).

### De volgende velpden zijn optioneel

#### Woordsoort

Selecteer hier de correcte woordsoort, als je die kent. Kies zo gedetailleerd mogelijk, bijvoorbeeld liever ‘persoonlijk voornaamwoord’ dan ‘voornaamwoord’. 
Als je twijfelt, kies dan voor de algemene benaming. Onze redacteurs en eindredacteurs controleren en bewerken alle suggesties alsnog, en dus ook de woordsoort.

#### Kenmerken

De grammaticale kenmerken van het woord:

- bij een zelfstandig naamwoord: het lidwoord, het woordgeslacht, het meervoud, eventuele het verkleinwoord
- bij een werkwoord: de stamtijden van de onvoltooid verleden tijd (bijv. ‘hij ging’) en het voltooid deelwoord (‘gegaan’)
- bij een bijvoeglijk naamwoord: de trappen van vergelijking (bijv. klein, kleiner, kleinst)

## Afhendeling van een suggestie 

Als je een account hebt, worden je suggesties bijgehouden in een lijst in je account. 
Daar kun je de status van je suggesties zien: onbehandeld, in behandeling of behandeld.

Nieuwe suggesties staan in een lijst in de beheersconsole. Een redacteur selecteert de suggesties die hij of zijn wil behandelen. 
De suggestie wordt vervolgens bewerkt: de redacteur kijkt of de gegeven informatie klopt, corrigeert indien nodig taal- en spelfouten en voegt extra informatie toe, zoals:

- kernwoorden: verwante zoekwoorden, zodat het artikel beter te vinden is. Bijvoorbeeld de NN-versie, een variant van een uitdrukking
- labels, zoals ‘aanstootgegeven’ of ‘verwaterd merk’
- een afbeelding. Dat gebeurt via een link naar Wikimedia, omdat die links en afbeeldingen betrouwbaar zijn.
- de status: Standaardnederlands, standaard Belgisch-Nederlands, kandidaat Belgisch-Nederlands, geen standaardtaal, onbekend
- eventueel geraadpleegde bronnen, zoals Van Dale, het Algemeen Nederlands Woordenboek, Team Taaladvies

Wanneer de redacteur de wijzigingen heeft opgeslagen, kan hij of zij het artikel insturen voor publicatie.

Een eindredacteur pikt de ingediende artikelen op, bekijkt ze, corrigeert waar nodig en beslist of het artikel gepubliceerd kan worden. 
Andere opties zijn terug in bewerkingsmodus zetten, ‘archiveren’ (tijdelijk offline houden) en ‘verwijderen’ (definitief verwijderen uit de database). 
Een eindredacteur kan wel de rol van redacteur op zich nemen, maar kan geen artikelen goedkeuren die hij of zij zelf ter publicatie heeft ingediend. 
Dit voorkomt dat de beslissing om een artikel toe te voegen niet bij één persoon ligt.